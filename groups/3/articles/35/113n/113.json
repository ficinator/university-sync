{"Id":"113","UserId":"8","GroupId":"3","FolderId":"35","Date":"30. 10. 2014 09:15:37","Title":"Martin Hamuljak","KeyWords":["Martin Hamuljak","mal\u00e1 ot\u00e1zka","druh\u00e1 gener\u00e1cia obrodencov"],"References":["MATULA, V. et al.: Dejiny Slovenska II. 1526 - 1848. 1. vyd. Bratislava : Veda, 1987. 856 s.","google.com\/images"],"Content":"<p>\u00a0 \u00a0<a class=\"fancybox\" href=\"groups\/3\/articles\/35\/113n\/Hamuljak.jpg\">Martin Hamuljak<\/a>\u00a0(\u017eil 1789 \u2013 1859) \u00a0poch\u00e1dzal zo zemianskej rodiny z\u00a0Oravy. V\u0161etci \u010dlenovia rodiny boli n\u00e1rodne uvedomel\u00ed a\u00a0tak mal dostato\u010dn\u00e9 z\u00e1zemie pre svoj rozvoj. Stredo\u0161kolsk\u00e9 \u0161t\u00fadium absolvoval na gymn\u00e1ziu v\u00a0Bud\u00edne. \u010ealej \u0161tudoval filozofiu na l\u00fdceu v\u00a0J\u00e1gri, odkia\u013e sa ale pre chorobu otca musel vr\u00e1ti\u0165 na Oravu. V\u00a0neskor\u0161om obdob\u00ed si Hamuljak spravil pr\u00e1vnick\u00e9 sk\u00fa\u0161ky v\u00a0Bratislave a\u00a0e\u0161te na Orave sa\u00a0zozn\u00e1mil s\u00a0<strong>V. \u010caplovi\u010dom<\/strong>.<\/p>\r\n<p>\u00a0 \u00a0Po \u0161t\u00fadi\u00e1ch nast\u00fapil v roku 1813 do zamestnania v Miestodr\u017eite\u013eskej rade v Bud\u00edne, kde pracoval a\u017e do d\u00f4chodku. V nasleduj\u00facom desa\u0165ro\u010d\u00ed st\u00e1l na \u010dele skupiny budinsk\u00fdch slovensk\u00fdch vzdelancov. V tom obdob\u00ed bol u\u017e z\u00e1stancom bernol\u00e1kovskej sloven\u010diny, zap\u00e1len\u00fdm Slovanom a vzdelancom. Po pr\u00edchode\u00a0<strong>Koll\u00e1ra<\/strong> do Pe\u0161ti sa po zozn\u00e1men\u00ed stali obaja \u00fastredn\u00fdmi postavami v\u00a0nasleduj\u00facom n\u00e1rodnoobrodeneckom hnut\u00ed.<\/p>\r\n<p>\u00a0 \u00a0Koll\u00e1r ho tie\u017e zozn\u00e1mil so\u00a0<strong>\u0160af\u00e1rikom,<\/strong>\u00a0medzi ktor\u00fdmi sa na nasleduj\u00face desa\u0165ro\u010die rozvinula \u00fazka spolupr\u00e1ca. Hamuljak sa prejavoval sk\u00f4r organiza\u010dne ako liter\u00e1rne alebo publicisticky. Z\u00fa\u010dast\u0148oval sa na pr\u00edprav\u00e1ch Koll\u00e1rovej Sl\u00e1vy dcery, \u0160af\u00e1rikov\u00fdch Dej\u00edn.. at\u010f.\u00a0<\/p>\r\n<p>\u00a0 \u00a0Hamuljak spolupracoval okrem koll\u00e1rovcov aj s\u00a0in\u00fdmi t\u00e1bormi \u010di u\u017e doma alebo v\u00a0zahrani\u010d\u00ed. Udr\u017eoval p\u00edsomn\u00e9 styky s\u00a0predstavite\u013emi bernol\u00e1kovsk\u00e9ho t\u00e1bora (kanonik <strong>J. Palkovi\u010d, J\u00e1n Holl\u00fd<\/strong>), toleran\u010dn\u00e9 styky s\u00a0predstavite\u013emi bibli\u010dtiny na Slovensku ( prof. <strong>J. Palkovi\u010d, B. Tablic<\/strong>) a\u00a0tie\u017e styky s\u00a0predstavite\u013emi \u010desk\u00e9ho n\u00e1rodn\u00e9ho hnutia (<strong>J. Dobrovsk\u00fd, J. Jungman, F. Palack\u00fd<\/strong>). Hamuljak udr\u017eiaval tie\u017e dobr\u00e9 vz\u0165ahy s\u00a0uhorsk\u00fdmi kn\u00edhkupcami a\u00a0s\u00a0kolport\u00e9rmi tla\u010de v\u00a0hlavn\u00fdch stredisk\u00e1ch monarchie, \u010do mu sl\u00fa\u017eilo pri \u0161ir\u0161ej distrib\u00faci\u00ed a\u00a0v\u00fdhodami pri tla\u010di mnoh\u00fdch liter\u00e1rnych diel jeho zn\u00e1mych.<\/p>"}